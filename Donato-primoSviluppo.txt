Marzio Iulio Scarcella

La gens Iulia (talvolta italianizzato in gens Giulia) fu un'antichissima gens romana, di cui fanno parte alcuni tra i personaggi più influenti dello Stato, e di cui viene esaltata leggendariamente a più riprese la discendenza divina (attraverso l'asse Venere-Enea-Iulo). Secondo una tradizione leggendaria (consolidata, fra l'altro, dalla vasta risonanza dell'opera di Virgilio) la gens Iulia discendeva da Enea, semidio troiano, figlio di Afrodite (dea della bellezza, dell'amore e del desiderio) e di Anchise, cugino di Priamo (re di Troia) e quindi discendente di Dardano (primo re di Troia, figlio di Zeus, re degli dei e dio dei fulmini e dei tuoni, e della ninfa pleiade Elettra) e, quindi, anche di Assarco (figlio di Troo, re di Troia, e della ninfa naiade Calliroe, figlia di Scamandro, dio del fiume Scamandro); che sposa Creusa, figlia di Priamo (quindi anche lei discendente dai personaggi prima citati, ma che discende da Ilo, fratello di Assarco) e generano il figlio Ascanio. Ascanio detto anche Julo, in Italia, una volta cresciuto, fonderà e diventerà il primo re di Alba Longa. Da Bruto di Troia, figlio di Ascanio (oppure da Prima, figlia di Romolo e da suo marito Proculo Giulio) si genera la gens Iulia storica. Silvio è considerato in alcune versioni il figlio di Ascanio quindi nipote di Enea, in altre il figlio secondogenito di Enea. Da Silvio lui discendono i re di Alba, quindi Rea Silvia, figlia di Numitore (re di Alba Longa), che partorisce Romolo e Remo, figli di Marte (dio della guerra violenta); Romolo poi fonderà e diventerà il primo re di Roma e, quando verrà assunto al cielo come un dio, sarà Proculo Giulio, marito di Prima (figlia di Romolo), che proclamerà la deificazione di Romolo davanti al Senato; da qui discenderanno personaggi di spicco come Gaio Giulio Cesare e Ottaviano Augusto, che discendeva da questa gens da parte di madre, e che, secondo la leggenda, sarebbe figlio di Apollo (dio del Sole, delle arti, della musica, della profezia, della poesia, delle arti mediche, delle pestilenze e della scienza).